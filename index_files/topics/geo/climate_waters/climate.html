<!DOCTYPE html>

<html lang="bg">
<head>
    <meta http-equiv="content-type" content="text/html" charset="utf-8" />
    <meta name="author" content="Михаил Божидаров Йосифов" />
    <title>Климат</title>
    <link rel="stylesheet" href="../../topics.css" type="text/css">
</head>
<body>
    <h1>КЛИМАТ</h1>
    <p>
        На север в района на Разложката котловина, разположена на ок. 940 м.н.в. е характерен умереноконтиненталния климат, 
        дължащ се главно на голямата надморска височина на котловината. Средните януарски температури са ок. -2°С, а валежите ок. 
        650-700 мм., като максимумът им е през ноември и вторичен — през юни. На юг в района на Гоцеделчевската котловина климатът 
        е с преходносредиземноморски черти. Тук средногодишната температура достига 11,4°С, а януарската е ок. 0°С, 
        валежите са предимно от дъжд със зимен максимум. Във високите части на планината климатът е типично планински. 
        Средноянуарските температури варират от -1 до -2°С в подножието и до -5°С в по-високите части. 
    </p>
    <p>
        Средната годишна температура на хижа "Вихрен+ е 3,5°С. Количеството на валежите варира от 600-800 мм в 
        по-ниските части до 1400-1500 мм в по-високите. Снежната покривка се задържа в по-високите части 7-8 месеца, а в 
        Южен Пирин около 3 месеца. Често във високите части на планината през зимата се образуват опасни лавини.
    </p>
</body>
</html>
