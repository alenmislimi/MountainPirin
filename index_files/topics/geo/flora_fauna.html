<!DOCTYPE html>

<html lang="bg">
<head>
    <meta http-equiv="content-type" content="text/html" charset="utf-8" />
    <meta name="author" content="Михаил Божидаров Йосифов" />
    <title>Флора и фауна</title>
    <link rel="stylesheet" href="../topics.css" type="text/css">
</head>
<body>
    <h1>ФЛОРА И ФАУНА</h1>
    <h2>Растителност</h2>
    <span class="imghelper1"></span>
    <img src="../images/flora/1.jpg" alt="Еделвайс под билото на 'кончето'" /><br />
    <p>
        Пирин е извънредно богат на растения и животни. До момента са установени около 1300 вида висши растения, 
        което е 1/3 от всичките познати в България, 320 вида мъхове и няколкостотин вида водорасли. 
        Висок е процентът на локалните ендемити - растения, които се срещат само в Пирин. Те са 18 на брой — пирински мак, 
        пиринска ливадина, пиринска мащерка, давидов лопен и др. Много от растенията са редки и защитени, като например 
        познатият на всички еделвайс, който се среща най-вече по Джамджиевите скали под Вихрен. Растителността е вертикално 
        зонирана в три височинни пояса — горски, субалпийски и алпийски. Горският пояс е зает предимно от иглолистни 
        дървета бял и черен бор, мура, ела, обикновен смърч и достига приблизително до 2000 м. Оттам нагоре до 2500 м 
        следва субалпийският пояс, в който доминират храстите клек и хвойна, чиито размери намаляват с увеличаването на височината. 
        Накрая идва ред на алпийският пояс, зает от треви, лишеи и мъхове, а на границата между двата в изобилие се 
        среща черната боровинка. По-особена е растителността край водните басейни, където най-често могат да се срещнат 
        представителина рода на острицата. Най-известното дърво в Пирин е Байкушевата мура, носеща името на откривателя
         си, лесовъда Коста Байкушев. През 1897 година той изследва дървото с тръбна сонда и изчислява възрастта му на 1200 години. 
        Приблизителните ѝ размери са височина 24 м, диаметър 2,2 м. и обиколка 7,8 м.
    </p>
    <h2>Животински свят</h2>
    <p>
        Още по-голямо е богатството на животински видове. Познати са над 2000 вида и подвида безгръбначни животни 
        (паяци, стоножки, насекоми, охлюви) и почти 250 вида гръбначни. От последните преобладават птиците (177 вида) и 
        бозайниците (45 вида), а рибите са само 6 вида. Много от тези животни са застрашени и се нуждаят от специална защита
         — скален орел, трипръст кълвач, планински кефал, шипоопашата костенурка. Най-често могат да се срещнат дива коза, 
        сърна, мечка, вълк, лисица, орел, сокол, глухар и др.
    </p>
</body>
</html>
